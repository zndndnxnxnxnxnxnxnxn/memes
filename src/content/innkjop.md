---
title: 03 Innkjøp
path: innkjop
---

## Utgiftsføring

Innkjøp utgiftsføres i [Tripletex](https://www.tripletex.no/). Trykk på pluss-knappen og velg handleposen. Husk vedlegg, og trykk «Levere» når utlegget er klart til godkjenning. Ansatteutlegg refunderes sammen med lønnsutbetaling siste arbeidsdag i måneden, og i tillegg en gang ca. den 15. hver måned.

I tillegg til utgiftsføring i Tripletex ønsker vi å holde en oversikt over materielle innkjøp ( > ~500 kr ) i et eget skjema. Før opp innkjøpene på [Utstyrslisten](https://drive.google.com/open?id=1K-okaHKiYPvpR9Bf_p4dm63qcQ_Xl5qT58ZjIAmt3RY).

## Utstyrsliste

Hva enn av utstyr eller programvare du trenger for å gjøre jobben din, står du fritt til å kjøpe inn. Behovet stoler vi på at du vurderer bedre enn ledelsen. Det eneste vi ønsker er at du oppdaterer utstyr over ca 500 kroner på den interne [utstyrs og software-listen](https://drive.google.com/open?id=1K-okaHKiYPvpR9Bf_p4dm63qcQ_Xl5qT58ZjIAmt3RY).

Fagbøker - både elektroniske og papirutgaver kan kjøpes inn fritt. Hvis det er en bok du lurer på om vi allerede har på loftet, så er det bare å spørre på Slack, så vet noen som oftest svaret.


## Databriller

Blank dekker (i henhold til [Arbeidstilsynets regelverk](https://www.arbeidstilsynet.no/tema/ergonomi/arbeid-ved-dataskjerm/synsundersoking-og-databriller/)) utgifter i forbindelse med synsundersøkelse for ansatte som tror de trenger databriller. Dersom man trenger egne briller til skjermbruk dekker Blank ett par standard databriller.

## Andre ytelser

For info om andre ting Blank dekker, se andre ytelser.
