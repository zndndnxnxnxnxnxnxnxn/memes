---
title: 07 Ordliste
path: ordliste
---

## Faktureringsgrad

Faktureringsgrad (FG) benyttes både i forbindelse med forecasting for bemanning, og i forbindelse med rapportering. Faktureringsgrad beregnes på følgende måte:

> Faktureringsgrad = Fakturerbare timer / Tilgjengelige timer

### Tilgjengelige timer
Alle timer som er tilgjengelig for arbeid på selskapsnivå, det vil si timene det betales lønn for. Tilgjengelige timer i en periode beregnes på følgende måte:

> Tilgjengelige timer = Arbeidsdager i perioden * Ansatte i perioden * 7,5 - Fratrekk


**Følgende trekkes fra:**
- Helligdager (faktiske og selskapsbestemte)
- Ferie
- Permisjon uten lønn (inkludert foreldrepermisjon)
- Sykdomsfravær med sykemelding

**Følgende trekkes ikke fra tilgjengelige timer, selv om man er fraværende:**
- Sykdom - egenmelding
- Sykt barn
- Avspasering

Denne beregningen er ikke helt nøyaktig, da vi ved sykemelding faktisk betaler lønn i arbeidsgiverperioden. I tillegg betaler vi et mellomlegg mellom Folketrygden og ansattes lønn ved foreldrepermisjon.

### Fakturerbare timer
Fakturerbare timer er alle timer som bemannes eller føres på fakturerbare timeføringskoder.

## Oppnådd timepris

Oppnådd timepris (OT) betyr snittpris per time solgt i en viss periode. Dette kan regnes ut totalt for selskapet, eller for en spesifikk kunde. Oppnådd timepris beregnes slik:

> Oppnådd timepris = Total omsetning / Antall timer

Merk at den totale omsetningen, deles på antall timer i fakturerbare prosjekter. Dersom man for eksempel rabatterer eller avskriver timer, vil dette påvirke oppnådd timepris.

## FG * OT

Et annet måltall er "FG * OT". Dette er det viktigste måltallet å følge med på for å vite hvor godt et konsulentselskap gjør det økonomisk. "FG * OT" beregnes på følgende måte:

> FG * OT = (Faktureringsgrad * Oppnådd timepris ) / 10

Eksempel:

> FG * OT = ( 75% * 1000 ) / 10 = 75
