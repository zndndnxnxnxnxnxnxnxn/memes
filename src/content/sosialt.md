---
title: 10 Sosialt
path: sosialt
---

## Sosialt i Blank
Blank støtter gjerne sosiale aktiviteter, så det er bare å starte ting så lenge det er åpent for alle. 

Kristiane er «head of sosialt og aktiviteter» med litt ekstra ansvar for å fasilitere og bistå for å få i gang flere felles aktiviteter i Blank.

Nedenfor ser du en oversikt over de aktivitetene som finnes per dags dato.

Når du joiner Blank-slacken skal du bli invitert til alle de relevante kanalene for de ulike sosiale aktivitetene, så er det bare å forlate de som ikke er relevante for deg.

### Pizzabot
Pizzaboten inviterer folk på pizza, og når fem stk har svart ja til pizza på satt dato, postes det i #pizza. Så er det bare å glede seg til pizza.

### Middagsklubb
Middagsklubben er en ganske lavterskel aktivitet hvor én person inviterer til middag hjemme hos seg, kommer opp med hva som skal lages den kvelden, og handler inn matvarer og drikke. Vi lager maten og spiser sammen. Blank dekker utgiftene. 

Den som hoster kan enten sette en dato, eller ha en avstemning i #middagsklubben. Si fra hvor mange du har plass til, samme om det er to, seks eller 20 stk – så er det first come, first serve av de som har anledning til å være med den satte datoen. 

Dersom man synes det er litt pes å stå for alt fra vertskap til innkjøp og å komme opp med meny, er det selvfølgelig fritt frem for å slå seg sammen med flere. 


### FIFA-turnering
FIFA-turnering arrangeres med ujevne mellomrom. Alle kan invitere med venner og kjente.

### Filmklubb
Folk i Blank lager popcorn og ser på en kul film sammen på loftet. Se #filmklubb på Slack for å avtale når og hva som vises. 

### Telttur
Vann og dann hender det at noen av oss tar seg en telt- og/eller hengekøyetur. Se #telttur for datoer.

### Skitur
De siste to årene har vi leid hytte og dratt på skitur med en gjeng folk. Det er åpent både fordi som vil stå nedover, gå bortover, eller som bare vil spise mat og spille yatzy. Nye skiturer annonseres i #general.
